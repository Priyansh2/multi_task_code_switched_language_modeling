(u'www.hinglishpedia.com', u'/2016/02/bijali-bachnane-ke-tips.html', u'\n\n\n\n\n\n\n\n\n\n\n\n\n\n\n\n\n\n\n\n\nBijali bachnane ke tips. | Hinglishpedia\n\nHinglishpedia\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nMenu\n\nAbout\nContact\nMore\n\nFinance\nMiscellaneous\nHealth Tips\nGeneral\n\n\nTech-News\n\n\ntwitter\nfacebook\ngoogle\nrss\nlinkedin\ndribbble\npinterest\n\n\n\n\n\n\n\n\n\n\n\n\n\n\n\n\n\n\n\nMenu\n\nHome\nAbout\nHealth Tips\nGeneral Knowledge\nAndroid\n\nApps\nSmartphone\n\nMicromax\nIntex\nLava\nPanasonic\n\n\nMicrosoft\nSpice\n\n\nFinance\n\n\n\n\nSearch\n\n\n\n\n\n\n\n\n\n\n\n\n\n\n\n\n\nHome\n\n\nGeneral Knowledge\n\n\n\n\n\n\n\n\n\n\n\n\nBijali bachnane ke tips.\n\n\n\n\n0\n\n\n\n\nGeneral Knowledge\n\n\n\n\n\nA+\nA-\n\n\nPrint\nEmail\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nBijali se chalne wale tamam tarah ki machines ka hum istemal karte hain. Aise mein bijali ka bill bethasa badhta ja raha hain. Aise hi kuch tips hum aapko batane ja rahe hain jinhe apna kar aap bijali ki bachat kar sakte hain aur apne bijali ke bill ko bhi kam kar sakte hain. Electricity saving tips in Hindi. \n\nAC\n\n \n\n\n- AC chalne ke liye thermostat ka khyaal rakhe. Thermostat temperature ko control karta hain. Ise remote ke saath set kiya jata hain. AC ke saath fan ka istemal kare. Aise mein aap uska thermostat 20 se 25 set kar bijali ki bachat kar sakte hain. \n\n\n\n- Temperature set karne ke baad jaise hi kamra thanda ho jata hain, vaise hi AC mein auto cut lag jata hain. \n\n\n\n- Air Filter ki safaai jaroori hain. Safaai har 15 din mein karte rahe.Isse cooling behtartarike se hoti hain.\n\n- Kamra air tight hona chahiye. Agar kamra garam hain toh pahle darwaje, window khol kar pankha chalaye, phir ACOn kare. Isse kafi matra mein bijali ki bachat ki ja sakti hain. \n\n\n\n- A.C. chalane ke baad baar-baar darwaja na khole. Agar kuch der ke liye kamrese bahar jana ho toh AC band na kare, baar-baar on karne se bijali ki jyada khapat hoti hain. \n\n\n\n- Tadke 4 se 5 baje ke beech AC band kar de. Sirf pankhe se aapka kaam chal jayega. Koshish kare ki remote se timer set ho jaye,aise mein aapko AC band karne ke liye uthana nahi padega. \n\n\nBulb\n\n\n- Sabse bada energy saving device ghar ya office mein lage bulb hote hain. \n\n\n\n- Purane bulb ki jagah naya CFL ya LED ka istemal kare, Jo kaam 60 Watt ka bulb karega, Vahi kaam 15 Watt ka CFL karega. \n\n\n\n- Isse bhi jyada kifayati LED light hain. Halaki yeh mehanga hain. Lekin iski sabse acchi baat yeh hain ki iski life bahut jyada hoti hain aur yeh bijali ki bahut kam matra consume karta hain. \n\n\n\n - 15 Watt ke night lump ki jagah LED bulb ka istemal kare. \n\n\n\n- Disposal ke waqt CFL light mein mercury jyada hoti hain, LED light mein iski matra kam hoti hain. Aise mein disposal ke waqt pollution kam hota hain. \n\n\n\n- CFL light ki safaai karte rahe, isse jyada roshini milti hain. \n\n\n\n- Ghar mein halke rango ka paint karwaya, Isse light ka reflection hota hain aur kam energy consume mein bhi ghar roshan dikhta hain. \n\n \n\n\nFridge  \n\n\n\n- Garam cheezo ko seedhe fridge mein rakhne se bache. Pahle unhe room temperaturepar aane de.\n\n- Fridgeke regulator ko kabhi bhi high par adjust karke na rakhe, issebijali ki khapat jyada matra mein hoti hain.\n\n - Fridge mein dhoos-dhoos kar saaman na bhare.\n\n- Fridge ka darwaja baar-baarna khole aur kam se kam der ke liye khula rakhe.\n\n- Auto Defrost wale fridge mein energy ki jyada khapat hoti hain. Waqt-waqt par manual defrost karne se bijali ki kam khapat hoti hain aur fridge bhi behtar dhang se kaam karta hain.\n\nMixer Grinder \n\n- Mixergrinder ko puri tarah se bharkarna chalaye.\n\n- Thoda-thoda karke peese.\n\n- Ek hi saath kafi waqt chalanese bache, isse motor jalne ka khatra rahta hain.\n\n- Bush aadi ki safai aur uski checking karte rahe.\n\n \n\nWashing Machine \n\n- Kapde dhone ke liye garam paani ka istemal na kare.\n\n - Aaj kal ke washing powders ke liye garam paani ka hona jaroori nahi hain.\n\n - Kapde washing machine ke dryer mein na sukha kar khuli hawa mein sukhaye.\n\n \n\nTV\n \n\n- Purane TV ki jagah naya LED ya LCD khareede.\n\n- Isse na kewal behtarquality ka picture milega, Balki bijali ki bachat bhi hogi.\n\n- Aamtaur par agarpurane TV ka bill 100 rupaye aata hain, toh naye LED ya LCD ka bill 40 se 60 rupaye hi aayega.\n\n- TV ko remote se band karke standby mein na chhode. Usay switch se band kare. Aisa na karne se lagatar TV mein bijali ki khapat hoti rahti hain. Choti si saavdhani barat kar aap badi bachat kar sakte hain. \n\n \n\nKya hain star rating ka matlab\n  \n\n- Bureau of Energy Efficiency kiaor se star rating di jati hain.\n\n- 1 se 5 tak star diya jata hain. Energy consumable ke hisaab se ise categorized kiya gya hain.\n\n- Star labelling refrigerator, AC aur tumblers floor cents aur transformer ke liyejaroorihota hain.\n\n- Ek anumaan ke mutabik5 star waleAC mein sabse kam bijali ki khapat hoti hain.\n\n - Bharat mein starrating 1 se 5 tak hain.\n\n \n\nIse yun samjhe :-\n \n\n1 Star wala AC, Fridge ya TV jyada bijali ki khapat karta hain.\n2 star mein issekam\n3 star mein isse bhi kam\n4 star mein 3 star se bhi kam\n5 star wale mein sabse kam bijali ki khapat hoti hain.\n\n \n\nMisaal ke taur par agar1 star wala AC agar ek din mein 10 unit bijali consume karta hain, 5 star wala 3.5 se 4 unit bijali hi consume karta hain. Agar1 star wale AC ka billagar 100 rupaye aata hain toh 5 star wale mein sirf 69 rupaye ka aata hain.Zahir hain ki star rating waleproduct aapki jeb ko dheela nahi hone detehain. \n\n \n\nBijali bachaneke kuch common tips :-\n \n\n- Ghar auroffice mein jaroorat na honepar bijali ke tamam gadgetsband kar de.\n\n- T.V., Computer aur AC ko remote se band karneke baad, uske switch se band karna na bhoole.\n\n- Sirf remotese band karneke baadTV ki pictureTube ON hi rahti hain. Aise mein bijali ki supply lagatarhoti rahti hain.\n\n - Standbymode se bandkarne se bache.\n\n- Star rating waleproducts khareedne se bijali ki kafi bachat hoti hain.\n\n - Laptop, Cellphone aur digital cameraki batterycharger ko board se switch off kare. Issebadimatra mein powersave ki ja sakti hain.\n\n -Ghar ke darwaje aur khidakiyo ko khula rakhne se roshini anderaati hain, tab aap faltu tube aur bulb band kar sakte hain.\n\n - AC , Cooler ke aagekoi bhi furniturena rakhe.\n\n- Jab ek saath baitheho toh dusrijagah ki light, Fan aur AC bandkarde. Ek saathbaith kar TV aadi ka maza le.\n\n\n\n\n\n\n\nPosted by\n\n\nHinglishpedia\n\n\n\n\n\n\n\n\n\n\n\n\nShare to:\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nNextNewer Post\nPreviousOlder Post\n\n\n\n\n\n\n\nPost a Comment\n\n\n\naprieztmkrdezign\n218168578325095\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nSubscribe to:\nPost Comments (Atom)\n\n\n\n\n\n\n\n\nLoading...\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nPopulars\nComments\nArchive\n\n\n\n\nFeature Post\n\n\n\n\n\n\n\n\n\n\n\n\n\n\n\n\n\n\n\n\nPopular\n\n\n\n\n\n\n\n\n\nRukhe baalo ko Silky banane ke gharelu upay aur nuskhe (Tips for Dry Hair to make Silky)\nKya aap Rukhe baalo (Dry Hair) se preshan hain? Rukhe baalo ko Silky banane ki tips ya Gharelu nuskhe ke baare mein janana chahte hain? ky...\n\n\n\n\n\n\n\n\n\n\nGale ka Cancer kya hain aur uske lakshan aur ilaj kya hain. (Throat Cancer in Hindi)\nAawaz ki jawabdari Gale mein mauzood swar peti yani ki Larynx ki rahti hain. Kai baar Cigarette aur Tobacco sewan ke karan Larynx prabhavi...\n\n\n\n\n\n\n\n\n\n\nSahi time par Periods aane ke liye khayiye yeh cheeze.\nKai saari mahilaon mein periods sahi samay par na hona bilkul aam si baat ho chuki hain. Badalti lifestyle, Pollution, Smoking, Drinking...\n\n\n\n\n\n\n\n\n\n\nAankho se chashma utarne aur aankho ki roshini badhane ke tips (Tips for Remove Spectacles)\nKam umar mein chashma lag jana aaj-kal ek aam baat hain. Is problem se joojh rahe log ise majboori mankar hamesha ke liye ise apna lete h...\n\n\n\n\n\n\n\n\n\n\nPeshab mein jalan ko door karne ke gharelu nuskhe (Home remedies for Urine burn)\nPeshab mein jalan hona ek aam samsya hain, Lekin bahu se log ise nazarandaaz kar dete hain. Kabhi-kabhi yeh kuch samay ke liye hoti hain a...\n\n\n\n\n\n\n\n\n\n\nBina Dawaai ke Bukhaar kam karne ka tarika.\nBina dawaai khaye kaise bukhaar ko kam kiya jata hain? Dawaai khaye bagair bukhaar (Fever) ko door ya kam kaise kare? Jab kisi bacche ko b...\n\n\n\n\n\n\n\n\n\n\nMasudo ki sujan ko door karne ke asaan gharelu upay (Home remidies for Gums swelling)\nMasudo mein sujan hain to ise door karne ke gharelu nuskhe aur upay kya aap jante hain? Masoodho (Masoodo/Gums/Masudho) ki sujan ko door ...\n\n\n\n\n\n\n\n\n\n\nKya Sugar free drink health ke liye acche hote hain ? \nAajkal market mein diabetes ke mareezo ko dhyaan mein rakhte huye khane-peene ke kai sugar free product aate hain jinme sugar free soft dr...\n\n\n\n\n\n\n\n\n\n\nLow blood pressure ko door karne ke gharelu nuskhe (Home Remedies of lower blood pressure)\nYadi aapko aksar kamjori aur thakaan mahsoos hoti hain to ho sakta hain, aap low blood pressure ka shikar ho. Bahut adhik kamjori ya posha...\n\n\n\n\n\n\n\n\n\n\nIn cheezo ko ek saath mila kar khayiye aur payiye good health.\nInhe ek saath mila kar khane se health par direct effect padta hain. Aisi kai cheeze hain jinhe ek saath khane se aapko kafi fayda ho sakt...\n\n\n\n\n\n\n\n\n\n\n\n\n\n\n\n\n\n\nLabels\n\n\n\nAadhaar Card\n\n\nAcer\n\n\nAgriculture in Hindi\n\n\nAirtel\n\n\nAndroid\n\n\nApple\n\n\nApps\n\n\nAsus\n\n\nBlackberry\n\n\nBSNL\n\n\nCellkon\n\n\nEssay in Hindi\n\n\nFinance\n\n\nGeneral Knowledge\n\n\nHealth-Tips\n\n\nHindi Stories\n\n\nHTC\n\n\nHuawei\n\n\niBall\n\n\nIntex\n\n\nKarbonn\n\n\nLaptab\n\n\nLava\n\n\nLenovo\n\n\nLG\n\n\nMicromax\n\n\nMicrosoft\n\n\nMiscellaneous\n\n\nMitashi\n\n\nMotivation speech\n\n\nMotorola\n\n\nPanasonic\n\n\nRelationship\n\n\nReligion\n\n\nRochak\n\n\nSamsung\n\n\nSmartphone\n\n\nSony\n\n\nSpice\n\n\nTablet\n\n\nTech-News\n\n\nTech-Tips\n\n\nVideocon\n\n\nXiaomi\n\n\nXolo\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n \n\n\n\n\n\n\n\n\n\n\n\n\n\n\n\n\n\n\n\n\nHinglishpedia © 2015-. All Rights Reserved.\n\n\n\n\n\n\n\n\nTop\n\n\n\n\n\n\n\n\n\n\n')