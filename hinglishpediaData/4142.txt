(u'www.hinglishpedia.com', u'/2015/05/aaloo-bhukhara-khane-ke-fayde-benefits.html', u'\n\n\n\n\n\n\n\n\n\n\n\n\n\n\n\n\n\n\n\n\nAaloo Bhukhara khane ke fayde (Benefits of Plum) | Hinglishpedia\n\nHinglishpedia\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nMenu\n\nAbout\nContact\nMore\n\nFinance\nMiscellaneous\nHealth Tips\nGeneral\n\n\nTech-News\n\n\ntwitter\nfacebook\ngoogle\nrss\nlinkedin\ndribbble\npinterest\n\n\n\n\n\n\n\n\n\n\n\n\n\n\n\n\n\n\n\nMenu\n\nHome\nAbout\nHealth Tips\nGeneral Knowledge\nAndroid\n\nApps\nSmartphone\n\nMicromax\nIntex\nLava\nPanasonic\n\n\nMicrosoft\nSpice\n\n\nFinance\n\n\n\n\nSearch\n\n\n\n\n\n\n\n\n\n\n\n\n\n\n\n\n\nHome\n\n\nHealth-Tips\n\n\n\n\n\n\n\n\n\n\n\n\nAaloo Bhukhara khane ke fayde (Benefits of Plum)\n\n\n\n\n0\n\n\n\n\nHealth-Tips\n\n\n\n\n\nA+\nA-\n\n\nPrint\nEmail\n\n\n\n\n\n\n\n\n\n\n\n\n\n\n\n\n\n\n\n\n\n\n\nBahut hi kam phal aise hote hain jo khane ke saath saath sehat ke liye faydemand hote hain. aur Plum (Aaloo Bukhara) unhi mein se ek hain. Isme mauzood Anti-Oxidants ki matra kai saari bimariyo jaise Osteoporosis, Aankho ke sukhepan, Cancer, Diabetes aur Motape ko door rakhne ka kaam karte hain. Body mein Cholesterol level ko control karne ke saath cardiovascular health aur sahi Immunity system ko barkarar rakhte hain. Blood ki clotting se bhi bachate hain aur Electrolyte ko balance karta hain, Nervous system ko durust rakhne ke saath hi skin ko kai prakar ke rogo se suraksha karta hain. \n\n\n\n\nAaloo Bukhara ek Juicy phal hain jo bahut se aakaar aur rango ka bazaar mein milta hain. Takreeban 2000 prakar ke plum puri duniya mein mauzood hain. Ise fresh khane ke saath sukhakar bhi khaya ja sakta hain. Aaloo Bukhare mein mauzood phenols aur flavonoids sehat ke liye har tarike se faydemand hain. \n\n\n\n\n\n1. Motapa kam kare \n\n\n\nAapko jankar hairaani hogi ki Aaloo Bukhara khane se na sirf motapa door hota hain , Balki motape se judi aur ho rahi kai tarah ki problems se bhi chhutkara paya ja sakta hain. Tamam research ke anusaar Beej wale phalo ke sewan se  metabolic rate sahi rahta hain. Isme mauzood Anti-Obesity aur Anti-Inflammatory body mein alag-alag tarike se kaam karte hain, Jo pet ke saath-saath cholesterol , Diabetes aur cardiovascular sambandhi bimariyo ko door karte hain. \n\n\n\n2. Anti-Oxidants se bharpoor \n\n\n\nAaloo Bukhare mein Vitamin C aur Phytonutrients jaise  Lutein, zeaxanthin , Cryptoxanthin aur Chlorogenic acid  mauzood hote hain. Jo Anti-oxidants ke taur par kaam karte hain. Jo radicals ki problems ko door karte hain. Aaloo bukhare mein mauzood tatv motapa kam karne ke saath hi androoni cells ki repairing ka kaam bhi karte hain.               \n\n\n\n\n\n3. Diabetes \n\n\n\nAaloo Bukhare mein Anti-Hyperglycemic tatv diabetes rogiyo ke liye labhdayak hota hain. Ise khane se blood mein glucose ki matra ka balance bana rahta hain. Saath hi isme mauzood Flavonoids diabetes mein jaroori insulin level ko bhi banaye rakhta hain. \n\n\n\n4. Osteoporosis ki sambhavna ko kam karta hain. \n\n\n\nSukhe huye Aaloo Bukhare ko khane se Osteoporosis jaisi samsya mein bahut aaraam milta hain, Kyonki iska kaam haddiyo ko majboot banana hota hain. Yeh haddiyo ke banane mein jaroori tissues ki repairing ka kaam karta hain Jisse mahilaon mein Menopause ke dauraan jyadatar hone wali haddiyo ki samsya door rahti hain. Sukhe huye aaloo bukhare mein Potassium ke saath polyphenols bhi paye jate hain jo ovarian ke liye jaroori hormone ke secretion ke liye jimmevar hota hain. \n\n\n\n  \n\n5. Pregnancy mein faydemand \n\n\n\nVitamins aur minerals ka khazana hone ke karan Aaloobukhara ya isse bani kisi bhi cheez ke sewan Pregnancy mein bahut hi faydemand hota hain. Na sirf Maa balki shishu ke vikas ke liye sabhi jaroori tatv isme paye jate hain. Garbhavstha ke dauran aksar mahilaon ko kabz ki shikayat ho jati hain, Isse nipatne ke liye Aaloo Bukhara khaya ja sakta hain.  Infection se ladne ke saath hi sehat ke liye jaroori saare tatvo ki purti karne mein yeh sahayak hain.\n\n\n\n \n\n6. Pachan mein sahayak \n\n\n\nAaloo Bukhara mein pachan ke liye jaroori fiber paye jate hain. Iske saath hi isme Sorbitol aur Isatin tatv bhi maujood hote hain, Jo pachan kriya ko durust rakhte hain. Research ke anusaar Aaloo Bukhara kha kar kabz, Pet ke marod jaisi problems ko door kiya ja sakta hain. Saath hi isse pet ke cancer hone ke khatre ko bhi kafi hud tak kam kiya ja sakta hain.\n\n\n\n \n\n 7. Skin ki dekhbhaal karta hain. \n\n\n\nAaloo Bukhare mein Anti-Oxidants ke saath Vitamin C ki bharpoor matra payi jati hain jo Tavcha ki komalta ke saath hi usay lambe samay tak jawan banaye rakhti hain. Ise khane se chehre ke daag-dhabbo, Keel-muhanso ki samsya se chhutkara paya ja sakta hain. Saath hi yeh tavcha ki androoni roop se safaai karta hain jisse vo healthy  bani rahti hain. Jyadatar Skin Care Products mein iska istemal kiya jata hain. \n\n\n\n\n\n8. Cancer se bachata hain. \n\n\n\nAaloo Bukhara mein cancer jaise janlewa bimari se ladne wale kai saare tatv maujood hote hain. Research se yeh baat samne aayi hain ki ismein ek khas kism ka tatv  EPICATECHIN hota hain jo Body mein cancer cells ko banane se rokta hain. \n\n\n\nAaloo Bukhare mein Anti-Oxidants aur phytonutrients ki uchit matra mahilaon mein aamtaur par hone wale Breast Cancer ki sambhavna ko kafi hud tak kam kar dete hain. Saath hi pet, fefde, Ovarian aadi prakar ke cancer ke liye jimmevar cells ko bhi banane se rokta hain. \n\n\n\n\n\n9. Cholesterol level ko kam karta hain. \n\n\n\nAaloo Bukhara Sukhakar  khane se utna hi faydemand hota hain jitna ise fresh khana. Ise khane se ya iska juice peekar cholesterol level ko kafi hud tak control kiya ja sakta hain. Fiber ki matra bahut jyada LDL cholesterol ko kam karti hain. Aur body ke liye achchi aur jaroori HDL Cholesterol level ko badha kar usay chust-durust rakhti hain. \n\n\n\n10. Immunity system sahi rakhta hain. \n\n\n\nVitamin C ki bharpoor matra body ki immunity ko itna strong bana deti hain, Jisse sharir kisi bhi prakar ke infection, rogo se ladkar usay tamam tarah ki bimariyo se koso door rakhta hain. \n\n\n\n \n\n \n\n11. Tanav kam kare \n\n\n\nSunkar Hairaani hogi, Lekin yeh sach hain. Kaam ke kaaran hone wale tension, Chinta aadi se mukti paane mein Aaloo Bukhara bahut hi achuk upay hain. Iska fresh aur Juicy taste sabhi prakar ke tension ko khatm karta hain. To jab bhi aisi problem ho to Dawaaiyo ki bajaye Aaloo Bukhara khaye. \n\n\n\n12. Nervous system ko behtar banata hain. \n\n\n\nAaloo Bukhare mein Vitamin B6 ki mauzoodagi nervous system ke liye bahut hi jaroori hain. Dimaag ko kaam karne ke liye bahut saari energy ki jaroorat hoti hain aur Aaloo Bukhara kha kar ise pura kiya ja sakta hain. Yeh Hormone level ko bhi control karne ka kaam karta hain. Neen na aane ki samsya, Mood badalna aadi ke liye jimmevar Fluid ko maintain karta hain.   \n\n\n\nIn prakar ki samsyaon se nipatne ke liye Aaloo Bukhare ka sewan bahut hi jaroori hota hain, aur yeh garmiyo mein asaani se market mein available hota hain.   \n\n\n\n\n\n\n\nPosted by\n\n\nHinglishpedia\n\n\n\n\n\n\n\n\n\n\n\n\nShare to:\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nNextNewer Post\nPreviousOlder Post\n\n\n\n\n\n\n\nPost a Comment\n\n\n\naprieztmkrdezign\n218168578325095\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nSubscribe to:\nPost Comments (Atom)\n\n\n\n\n\n\n\n\nLoading...\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nPopulars\nComments\nArchive\n\n\n\n\nFeature Post\n\n\n\n\n\n\n\n\n\n\n\n\n\n\n\n\n\n\n\n\nPopular\n\n\n\n\n\n\n\n\n\nRukhe baalo ko Silky banane ke gharelu upay aur nuskhe (Tips for Dry Hair to make Silky)\nKya aap Rukhe baalo (Dry Hair) se preshan hain? Rukhe baalo ko Silky banane ki tips ya Gharelu nuskhe ke baare mein janana chahte hain? ky...\n\n\n\n\n\n\n\n\n\n\nGale ka Cancer kya hain aur uske lakshan aur ilaj kya hain. (Throat Cancer in Hindi)\nAawaz ki jawabdari Gale mein mauzood swar peti yani ki Larynx ki rahti hain. Kai baar Cigarette aur Tobacco sewan ke karan Larynx prabhavi...\n\n\n\n\n\n\n\n\n\n\nSahi time par Periods aane ke liye khayiye yeh cheeze.\nKai saari mahilaon mein periods sahi samay par na hona bilkul aam si baat ho chuki hain. Badalti lifestyle, Pollution, Smoking, Drinking...\n\n\n\n\n\n\n\n\n\n\nAankho se chashma utarne aur aankho ki roshini badhane ke tips (Tips for Remove Spectacles)\nKam umar mein chashma lag jana aaj-kal ek aam baat hain. Is problem se joojh rahe log ise majboori mankar hamesha ke liye ise apna lete h...\n\n\n\n\n\n\n\n\n\n\nPeshab mein jalan ko door karne ke gharelu nuskhe (Home remedies for Urine burn)\nPeshab mein jalan hona ek aam samsya hain, Lekin bahu se log ise nazarandaaz kar dete hain. Kabhi-kabhi yeh kuch samay ke liye hoti hain a...\n\n\n\n\n\n\n\n\n\n\nBina Dawaai ke Bukhaar kam karne ka tarika.\nBina dawaai khaye kaise bukhaar ko kam kiya jata hain? Dawaai khaye bagair bukhaar (Fever) ko door ya kam kaise kare? Jab kisi bacche ko b...\n\n\n\n\n\n\n\n\n\n\nMasudo ki sujan ko door karne ke asaan gharelu upay (Home remidies for Gums swelling)\nMasudo mein sujan hain to ise door karne ke gharelu nuskhe aur upay kya aap jante hain? Masoodho (Masoodo/Gums/Masudho) ki sujan ko door ...\n\n\n\n\n\n\n\n\n\n\nKya Sugar free drink health ke liye acche hote hain ? \nAajkal market mein diabetes ke mareezo ko dhyaan mein rakhte huye khane-peene ke kai sugar free product aate hain jinme sugar free soft dr...\n\n\n\n\n\n\n\n\n\n\nLow blood pressure ko door karne ke gharelu nuskhe (Home Remedies of lower blood pressure)\nYadi aapko aksar kamjori aur thakaan mahsoos hoti hain to ho sakta hain, aap low blood pressure ka shikar ho. Bahut adhik kamjori ya posha...\n\n\n\n\n\n\n\n\n\n\nIn cheezo ko ek saath mila kar khayiye aur payiye good health.\nInhe ek saath mila kar khane se health par direct effect padta hain. Aisi kai cheeze hain jinhe ek saath khane se aapko kafi fayda ho sakt...\n\n\n\n\n\n\n\n\n\n\n\n\n\n\n\n\n\n\nLabels\n\n\n\nAadhaar Card\n\n\nAcer\n\n\nAgriculture in Hindi\n\n\nAirtel\n\n\nAndroid\n\n\nApple\n\n\nApps\n\n\nAsus\n\n\nBlackberry\n\n\nBSNL\n\n\nCellkon\n\n\nEssay in Hindi\n\n\nFinance\n\n\nGeneral Knowledge\n\n\nHealth-Tips\n\n\nHindi Stories\n\n\nHTC\n\n\nHuawei\n\n\niBall\n\n\nIntex\n\n\nKarbonn\n\n\nLaptab\n\n\nLava\n\n\nLenovo\n\n\nLG\n\n\nMicromax\n\n\nMicrosoft\n\n\nMiscellaneous\n\n\nMitashi\n\n\nMotivation speech\n\n\nMotorola\n\n\nPanasonic\n\n\nRelationship\n\n\nReligion\n\n\nRochak\n\n\nSamsung\n\n\nSmartphone\n\n\nSony\n\n\nSpice\n\n\nTablet\n\n\nTech-News\n\n\nTech-Tips\n\n\nVideocon\n\n\nXiaomi\n\n\nXolo\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n \n\n\n\n\n\n\n\n\n\n\n\n\n\n\n\n\n\n\n\n\nHinglishpedia © 2015-. All Rights Reserved.\n\n\n\n\n\n\n\n\nTop\n\n\n\n\n\n\n\n\n\n\n')