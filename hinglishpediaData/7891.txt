(u'www.hinglishpedia.com', u'/2015/05/aam-khane-ke-fayde-benefits-of-mango.html', u'\n\n\n\n\n\n\n\n\n\n\n\n\n\n\n\n\n\n\n\n\nAam Khane ke fayde (Benefits of Mango) | Hinglishpedia\n\nHinglishpedia\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nMenu\n\nAbout\nContact\nMore\n\nFinance\nMiscellaneous\nHealth Tips\nGeneral\n\n\nTech-News\n\n\ntwitter\nfacebook\ngoogle\nrss\nlinkedin\ndribbble\npinterest\n\n\n\n\n\n\n\n\n\n\n\n\n\n\n\n\n\n\n\nMenu\n\nHome\nAbout\nHealth Tips\nGeneral Knowledge\nAndroid\n\nApps\nSmartphone\n\nMicromax\nIntex\nLava\nPanasonic\n\n\nMicrosoft\nSpice\n\n\nFinance\n\n\n\n\nSearch\n\n\n\n\n\n\n\n\n\n\n\n\n\n\n\n\n\nHome\n\n\nHealth-Tips\n\n\n\n\n\n\n\n\n\n\n\n\nAam Khane ke fayde (Benefits of Mango)\n\n\n\n\n0\n\n\n\n\nHealth-Tips\n\n\n\n\n\nA+\nA-\n\n\nPrint\nEmail\n\n\n\n\n\n\n\n\n\n\n\n\n\n\n\n\n\n\n\n\n\n\n\nGarmiya apne saath Aam ka season lekar aati hain. Phalo ka raja Aam (Mango) shayad hi kisi ko napasand ho. Aur jab yeh pata chale ki yeh swaad ke saath , Balki sehat ke lihaj se bhi bahut faydemand hain, to bhala kaun ise nahi chakhega. Hamare yaha kai prakar ke Aam (Mango) paye jate hain. Isi ke chalte alag-alag Aam ka aakaar aur swaad mein anter paya jata hain. Hapus, Badam, Tota pari, Langda, Sindoori, Neelam, RatnaGiri, Lal Patta aam ki kuch prjatiya hain. Aam kachcha aur pakka dono hi roop mein bahut hi upyogi hain. \n\n\n\n\n\n\n\n\nMango mein Amino Acid, Vitamin A, C aur E,  Niacin aur Beta Carotene, Iron, Calcium, Magnesium, Potassium aur bhi kai tarah ke enzyme atyadhik matra mein paye jate hain. Vitamin A bahari vatavaran aur kai prakar ke Bacteria ke prabhavo ko rokta hain, vahi Vitamin C skin ke rogo se bachata hain. Vitamin D daanto aur haddiyon ke liye faydemand hota hain. \n\n\n\n\n\nCholesterol kam karta hain.\n\n\n\n\n\nRojana Aam khane se isme maujood Adiponectin Extra cholesterol ka level dheere-dheere kam karta hain. Aur insulin banane ka kaam karta hain, jisse Cholesterol apne aap Energy mein badal jata  hain. Aam mein Leptin naam ka chemical hota hain, Jisse bhookh kam lagti hain. Isse extra calorie bhi burn ho jati hain. Potassium ki matra heart beats aur blood pressure dono ko sucharu roop se chalate huye heart attack ke khatre ko kam karti hain. \n\n\n\n\n\nSkin Glow kare \n\n\n\nAam wala face mask scrubbing ke liye bhi upyogi mana jata hain. Isme paya jane wale Anti Oxidant khas taur par Vitamin C skin ko healty rakhne ke saath uski chamak ko bhi banaye rakhti hain. Aam mein mauzood Flavonoid  Skin ke rom chidra (Open pores) kholkar muhanse ko kam karta hain. Aam mein paya jane wala Beta carotene Vitamin A ko kai tatvo mein devide kar deta hain, Jo skin ko chamakdaar banane ke saath usay healthy bhi rakhte hain. Saath hi Vitamin E free radicals ko khatm karta hain, jo samay se pahle budhape ko kam karta hain aur skin ki safai kar daag-dhabbo se chhutkara dilata hain. \n\n\n\n\n\nUpay :-  Khoobsurat Skin pane ke liye Aam ko khane ke baad uske chilko ko phenkne ke bajaye, Uske Gude ko apni skin par laga kar 10-15 minute sukhne de. Uske baad gun gune paani se dho le. Itne asaan tarike se aap paa sakti hain, chand minto mein damakti tavcha.\n\n\nLooh se bachata hain \n\n\nGarmiyon mein Looh se bachne ke liye bahut jaroori hain ki aapke sharir mein paani ki matra barabar bani rahe. Aam mein maujood potassium sharir mein sodium level ki matra ko banaye rakhta hain. Jo garmiyo mein chalne wali garm hawa se bachata hain aur sharir ko thanda rakhta hain. Isliye rojana Kachcha aam khane se body mein paani ki matra bani rahti hain. Lekin Aam khane se pahle use kareeb 1 ghanta paani mein bhigo kar rakh le. Ise khana jyada faydemand hota hain.\n\n\nUpay :-  Iske liye aap do ya teen kachche aam ko 2 cup paani mein ubaal le. Thanda hone ke baad uske chhilke utar kar uska guda nikal le aur Ise 1 glass thande paani mein milaye. Swadanusar namak aur chini dalkar din mein 2 baar piye.\n\n\nAankhon ke liye faydemand \n\n\nAam mein mauzood Vitamin A aankho ke liye bahut hi faydemand hain. Aankhon ki roshini badhane ke saath saath yeh kai prakar ki bimariya jaise ratondhi, Motiyabind, Aankhon mein jalan, Khujali, Aankhon mein sukhapan, Aankhon mein paani aana aadi ko door karta hain. Iske alawa bhi kai prakar ke flavonoids   jaise Beta carotene aur Beta - Cryptoxanthin aankhon ki roshini ko badhata hain. Har roj ek katori aam khane se 25% Vitamin A ki matra sharir ko milti hain. \n\n\nPachan kriya ko sahi rakhta hain. \n\n\nAam mein pryapt matra mein fibers paye jate hain, jo faltu cheezo ko sharir se bahar nikaal ka hajme ko theek rakhte hain. Saath hi yeh gas ki samsya ko bhi door karta hain. Isme paye jane wala enzyme pachan tantra ko energy deta hain. Aam mein maujood protein, fat, carbohydrate ko pachakar sharir ke jaroori tatvo ki purti karta hain. Saath hi kabz jaisi samsya se niptne ke liye aam bahut hi labhkari hain.\n\n\nKidney ki bimari door karta hain \n\n\nAam mein maujood Citric acid , malic acid aur Tartaric  acid sharir mein alkali ka balance banaye rakhta hain. Jo sharir ki rog prtirodhak capacity ko badhakar kai prakar ke rog jaise motapa, kidney ki bimari, kamjor haddi ki samsya ko door karta hain.\n\n\nUpay :-  Rojana Aam ke sewan se khoon mein PH ki matra bani rahti hain, Jisse sharir ko bharpoor oxygen milti hain. Jo energy badhane ke saath saath gathiya rog, wajan badhne ki samsya aur hajme se judi problems ko door karta hain.  \n\n\nCancer se bachav :- \n\n\nAam mein anek prakar ke Swasthvardhak finolens hote hain . Jaise Kwarsetin, Aisokwarsetin, Strogelin, Fisetin, gallic acid, methyl Gallet vitamin C, soluble pectin aadi. Jo nali ke cancer ki sambhavnao ko kafi had tak kam kar dete hain aur cancer cells ko banne se rokte hain. Aam mein maujood Vitamin C Anti oxidant ka kaam karta hain. Jo Leucaemia ke alawa Colon, Breast aur protest cancer se bachata hain.  Boston ke dana cancer institute ke anusaar Cancer ke mareez ko rojana 2 glass Mango Juice peena faydemand hain.\n\n\nImmunity ko badhata hain\n\nAam mein maujood Vitamin A aur C body ki immunity ko badha kar usay healthy aur strong banata hain. Vitamin A Immunity ko badhane mein sabse mahatpurn bhumika nibhata hain. Yeh ek aisa protection taiyaar kar deta hain jisse bahar ke bacteria body mein enter nahi kar pate hain. Vitamin A aur C ke alawa 25 tarah ke Carotenoids hote hain jo Body ki immunity power ko badhate hain. Yeh Sardi, Flu aur infection jaisi bimariyo ko door rakhne mein madad karte hain.\n\n\nBrain ki memory ko badhata hain.\n\n\nAam hamare Dimaag ko healthy banane ke saath hamari memory ko bhi sahi rakhta hain. Ek study ke anusaar Aam mein Glutamic Acid naam ka amino acid paya jata hain. To brain ko strong karne ke saath Concentration aur Memory ko badhata hain. Vitamin B Dimaag ki karya pranali ko behtar banane mein aham role ada karta hain.\n\n\nLove life sudharta hain.\n\n\nAam ko love fruit ke naam se jana jata hain. Vitamin E ki bharpoor matra hone ke karan yeh sex  hormones ko badhata hain. Saath hi isme maujood Magnesium aur potassium jo ki sex hormones ko badhane ke liye bahut hi kargar hote hain. Yeh unke liye bahut hi badhiya source hain. Jaroori matra mein Mango khana sex life ko behtrin bana sakta hain.\n\n\n Swaad ke saath saath Aam skin ke liye bhi bahut hi faydemand hain. Usme kai prakar ke Anti Oxidant paye jate hain, Khastaur par Vitamin C. Yeh tavcha ko swasth rakhne ke saath hi usme chamak le aate hain. Aam ke gude ko kai prakar ke face mask aur scrub ke taur par istemal kiya jata hain. Aaiye jante hain isse hone wale faydo ke baare mein :-\n\n\n1. Aam se paye damakti skin :- Phalo ka raja Aam kisi bhi sadharan tavcha se lekar khas tavcha ke liye bahut hi behtarin hain. Yeh Skin par padne wale gahre kale nishaan, Daag-dhabbe aur pimples ko door karta hain aur skin ka natural glow barkarar rakhta hain. Vitamin A aur Beta carotene tavcha ko poshan dete hain , jo mari huye cells ko phir se jinda kar ke chehre ki raunak badha dete hain.\n\n\n\n2. Blackheads ko door karta hain :- Sunane mein bada ajeeb lagega, Lekin yeh baat sach hain ki Aam se banaya gya scrub, Black heads ko door karta hain. \n\nUpay :-  1 bowl mein pake huye Aam ka guda, Aadha Chammach Doodh ya Doodh ka powder aur shahad mila le. Pure chehre par is scrub ko dheere-dheere lagaye. Isse blackheads ke saath aapki dead skin bhi nikal jayegi. \n\n\n3. Umar kam kare :- Aam mein maujood Antioxidants chehre ki Pigmentation ko kam karke skin ko young rakhte hain. Saath hi hanikarak radicals ko door karke cancer se bhi bachav karta hain. Vitamin C ki bharpoor matra Baar-baar chehre par hone wale pimples ko bhi rokti hain. Aam ko sidhe chehre par lagane se skin mulayam to hoti hain, Saath hi yeh ek natural moisturizer ka bhi kaam karta hain.\n\n\n4. Rang Nikhare :- Vitamin A ka khazana Aam, healthy skin ke nirmaan ke saath hi rang nikharne mein bhi sahayak hota hain. Skin ke liye ek Detaining Agent ke roop mein kaam karta hain.\n\n\nUpay :- Iske liye kachche ya pakke aam ko haatho par, chehre par lagaye aur uske upar thoda sa milk cream bhi lagaye. 10-15 minutes baad thande paani se dho le. Hafte mein 2 ya 3 baar upyog karke aap fark dekh sakte hain. Rojana istemal karke kuch hi dino mein komal aur mulayam skin payi ja sakti hain.\n\n  \n5. Kale dhabbe door kare :- skin ke kale daag-dhabbo ko mitane ke liye aam bahut badi bhoomika nibhata hain.\n\nUpay :-  Iske liye Aam ko dhoop mein sukha kar uska powder bana le. Ab usme 1 chammach Dahi milaye aur chehre par lagaye. Daag-dhabbo ko door karne ke saath skin ki rangat barkarar rakhta hain.\n\n\n6. Keel-Muhanse door kare :- Kacche Aam ka ras behtarAstringent ka kaam karta hain, jo keel-muhanse ko door karta hain.\n\nUpay : - Ek chhote se kacche aam ko paani mein ubal le. phir us paani se chehre ko dho le aur keel-muhanse wali jagah ko bhi dho le.\n\n\n7. Cleanser ka kaam karta hain :- Skin ki ander ki safai karta hain, Jisse uske chhed (Skin pores) khul jate hain aur use bharpoor oxygen ki matra milti hain. Jisse skin khoobsurat aur jawa dikhti hain.\n \n \n\n\nUpay :-  1 chammach genhu ke aate mein Aam ka guda milakar chehre par lagaye. kuch hi dino mein fark dekhe.\n\n\n8. Face wash ka kaam kare :- Oily ho ya Dry har tarah ki skin ke liye aam asardaar hain.\n\nUpay :- Iske liye Aam ke gude mein Pisa Badam aur Doodh ya Doodh ka powder mila kar paste bana le. Is paste ko puri tarah chehre par laga kar 20 minute baad  dho le.\n\n\n9. Papdi ki parat utare :- Chehre par pad rahi papdiyo ko door karta hain.\n\nUpay :- Ek Chauthaai chammach pake huye aam ko 2 chammach doodh aur pise huye badam aur oats ke saath mash kar le. 20 minute chehre par laga rahne de. phir gun gune paani se dho le.\n\n10. Sensitive skin ke liye :- Sensitive skin ke liye Aam ka guda bahut hi labhkari hota hain.\n \n\n\nUpay :- Aam ke gude mein Oatmeal, Doodh aur shahad mila le. Chehre ko thande paani se dho le, phir Ise apne chehre par lagaye. 15 Minutes ke baad chehre ko dho le. \n\n\n\nBaalo ki dekhbhal\n\nAam bahut saare minerals aur vitamins ka khazana hain. Jo baalo ko poshan dene ke saath saath unka vikas bhi karta hain. Khoobsurat aur lambe baalon ke liye Aam sahayak hain.\n\nAccha conditioner hain :-  Aam se kuch hi samay mein ghar par hi conditioner taiyaar kiya ja sakta hain. Iska istemal baalo ko silky aur smooth banane ke liye kiya jata hain.\n\nUpay :- Iske liye pake Aam ke gude ko 1 Bade chammach Dahi aur 2 Ande ke peele wale bhaag ke saath mix kare. Ise balo par lagakar pure 30 minutes tak rahne de. Dhone ke baad dekhe aapke baal kaise mulayam aur silky ho jayenge.\n\n\nRusi ki samsya door kare :- Aam mein maujood Vitamin A dandruff ki problem ko door karke , uski chamak banaye rakhta hain. Balon mein bhi nami barkarar rakhne ke liye iska istemal kiya jata hain. Vitamin E Hair scalp mein Blood transfer ke process ko sahi rakhta hain, Jo baal ko lambe karne ka mukhya vajah hain.\n\n\nBalon ko jhadne aur safed hone se rokne ke liye :- Aam ki guthali se nikalne wala tel Fatty acids, Vitamins aur minerals ka khazana hota hain. Jisme Moisture ki bharpoor matra hoti hain.\n\n\nUpay :- Aam ki guthali ki upari parat ko nikalkar Isse nikalne wale tel ko sarso ya nariyal ke tel ke saath mila le aur ise kuch dino tak suraj ki roshini mein rahne de. Is mixture ko rojana seer par lagaye. Isse baal sunder, Lambe, ghane, Kale aur jhadne band ho jate hain.   \n\n\n\n\n\n\n\n\n\n\nPosted by\n\n\nHinglishpedia\n\n\n\n\n\n\n\n\n\n\n\n\nShare to:\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nNextNewer Post\nPreviousOlder Post\n\n\n\n\n\n\n\nPost a Comment\n\n\n\naprieztmkrdezign\n218168578325095\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nSubscribe to:\nPost Comments (Atom)\n\n\n\n\n\n\n\n\nLoading...\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nPopulars\nComments\nArchive\n\n\n\n\nFeature Post\n\n\n\n\n\n\n\n\n\n\n\n\n\n\n\n\n\n\n\n\nPopular\n\n\n\n\n\n\n\n\n\nRukhe baalo ko Silky banane ke gharelu upay aur nuskhe (Tips for Dry Hair to make Silky)\nKya aap Rukhe baalo (Dry Hair) se preshan hain? Rukhe baalo ko Silky banane ki tips ya Gharelu nuskhe ke baare mein janana chahte hain? ky...\n\n\n\n\n\n\n\n\n\n\nGale ka Cancer kya hain aur uske lakshan aur ilaj kya hain. (Throat Cancer in Hindi)\nAawaz ki jawabdari Gale mein mauzood swar peti yani ki Larynx ki rahti hain. Kai baar Cigarette aur Tobacco sewan ke karan Larynx prabhavi...\n\n\n\n\n\n\n\n\n\n\nSahi time par Periods aane ke liye khayiye yeh cheeze.\nKai saari mahilaon mein periods sahi samay par na hona bilkul aam si baat ho chuki hain. Badalti lifestyle, Pollution, Smoking, Drinking...\n\n\n\n\n\n\n\n\n\n\nAankho se chashma utarne aur aankho ki roshini badhane ke tips (Tips for Remove Spectacles)\nKam umar mein chashma lag jana aaj-kal ek aam baat hain. Is problem se joojh rahe log ise majboori mankar hamesha ke liye ise apna lete h...\n\n\n\n\n\n\n\n\n\n\nPeshab mein jalan ko door karne ke gharelu nuskhe (Home remedies for Urine burn)\nPeshab mein jalan hona ek aam samsya hain, Lekin bahu se log ise nazarandaaz kar dete hain. Kabhi-kabhi yeh kuch samay ke liye hoti hain a...\n\n\n\n\n\n\n\n\n\n\nBina Dawaai ke Bukhaar kam karne ka tarika.\nBina dawaai khaye kaise bukhaar ko kam kiya jata hain? Dawaai khaye bagair bukhaar (Fever) ko door ya kam kaise kare? Jab kisi bacche ko b...\n\n\n\n\n\n\n\n\n\n\nMasudo ki sujan ko door karne ke asaan gharelu upay (Home remidies for Gums swelling)\nMasudo mein sujan hain to ise door karne ke gharelu nuskhe aur upay kya aap jante hain? Masoodho (Masoodo/Gums/Masudho) ki sujan ko door ...\n\n\n\n\n\n\n\n\n\n\nKya Sugar free drink health ke liye acche hote hain ? \nAajkal market mein diabetes ke mareezo ko dhyaan mein rakhte huye khane-peene ke kai sugar free product aate hain jinme sugar free soft dr...\n\n\n\n\n\n\n\n\n\n\nLow blood pressure ko door karne ke gharelu nuskhe (Home Remedies of lower blood pressure)\nYadi aapko aksar kamjori aur thakaan mahsoos hoti hain to ho sakta hain, aap low blood pressure ka shikar ho. Bahut adhik kamjori ya posha...\n\n\n\n\n\n\n\n\n\n\nIn cheezo ko ek saath mila kar khayiye aur payiye good health.\nInhe ek saath mila kar khane se health par direct effect padta hain. Aisi kai cheeze hain jinhe ek saath khane se aapko kafi fayda ho sakt...\n\n\n\n\n\n\n\n\n\n\n\n\n\n\n\n\n\n\nLabels\n\n\n\nAadhaar Card\n\n\nAcer\n\n\nAgriculture in Hindi\n\n\nAirtel\n\n\nAndroid\n\n\nApple\n\n\nApps\n\n\nAsus\n\n\nBlackberry\n\n\nBSNL\n\n\nCellkon\n\n\nEssay in Hindi\n\n\nFinance\n\n\nGeneral Knowledge\n\n\nHealth-Tips\n\n\nHindi Stories\n\n\nHTC\n\n\nHuawei\n\n\niBall\n\n\nIntex\n\n\nKarbonn\n\n\nLaptab\n\n\nLava\n\n\nLenovo\n\n\nLG\n\n\nMicromax\n\n\nMicrosoft\n\n\nMiscellaneous\n\n\nMitashi\n\n\nMotivation speech\n\n\nMotorola\n\n\nPanasonic\n\n\nRelationship\n\n\nReligion\n\n\nRochak\n\n\nSamsung\n\n\nSmartphone\n\n\nSony\n\n\nSpice\n\n\nTablet\n\n\nTech-News\n\n\nTech-Tips\n\n\nVideocon\n\n\nXiaomi\n\n\nXolo\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n \n\n\n\n\n\n\n\n\n\n\n\n\n\n\n\n\n\n\n\n\nHinglishpedia © 2015-. All Rights Reserved.\n\n\n\n\n\n\n\n\nTop\n\n\n\n\n\n\n\n\n\n\n')