(u'www.hinglishpedia.com', u'/2015/09/acchi-body-language-ke-liye-jaroori.html', u'\n\n\n\n\n\n\n\n\n\n\n\n\n\n\n\n\n\n\n\n\nAcchi Body Language ke liye jaroori tips kya hain. (Body Language Tips in Hindi) | Hinglishpedia\n\nHinglishpedia\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nMenu\n\nAbout\nContact\nMore\n\nFinance\nMiscellaneous\nHealth Tips\nGeneral\n\n\nTech-News\n\n\ntwitter\nfacebook\ngoogle\nrss\nlinkedin\ndribbble\npinterest\n\n\n\n\n\n\n\n\n\n\n\n\n\n\n\n\n\n\n\nMenu\n\nHome\nAbout\nHealth Tips\nGeneral Knowledge\nAndroid\n\nApps\nSmartphone\n\nMicromax\nIntex\nLava\nPanasonic\n\n\nMicrosoft\nSpice\n\n\nFinance\n\n\n\n\nSearch\n\n\n\n\n\n\n\n\n\n\n\n\n\n\n\n\n\nHome\n\n\nGeneral Knowledge\n\n\n\n\n\n\n\n\n\n\n\n\nAcchi Body Language ke liye jaroori tips kya hain. (Body Language Tips in Hindi)\n\n\n\n\n0\n\n\n\n\nGeneral Knowledge\n\n\n\n\n\nA+\nA-\n\n\nPrint\nEmail\n\n\n\n\n\n\n\n\n\n\n\n\n\n\n\n\n\n\n\n\n\n\n\nHar insaan ki apni alag-alag sharirik bhasha yani ki body language hoti hain. Chahe insaan kitan bhi Meetha kyon na bole, uska vyavhaar kitna bhi accha kyon na ho, Agar uski body language mein kami hain to iska saamne wale par negative asar padta hain. Jo hum soch rahe hain aise mein jaroori hain ki  jo hum bol rahe hain, uski hamari body language ke saath accha tal-mel ho. \n\n\n\nBody Language ka work aur success par bahut hi gahra asar padta hain. Aapke ander bhale hi talent bhara ho, Lekin aapki body language mein koi kharabi ho, toh yeh aapki safalta ke raaste mein ek bahut badi rukaavat ban jata hain. "Talent Smart" naam ki ek society ne is par lakho safal aur asafal logo par research kiya aur paya ki Body Language se judi aisi galtiya hain jo safal insaan kabhi nahi karte hain. \n\n\n\nHud se jyada Seer hilana :- Saamne wale ki baat se sahmat hone par hum seer hila kar uska support karte hain, Lekin bewajah har baat jyada seer hilane se bache. \n\n\n\nMutthi Bandhna :- Baat-cheet ke dauran Mutthi bandhna galat ishara karta hain. Isse bhi yeh pata chalta hain ki aap khul kar baat nahi karna chahte hain. Isliye baat-cheet ke dauraan mutthi band mat kare. \n\n\n\nBefikr aur kharab andaaz mein chalna :- Befikr aur alhad andaaz mein chalne ko disrespect mana jata hain. Yeh dikhaata hain ki aapko saamne wale ki baato mein koi interest nahi hain aur aap uski fikr nahi karte hain. Jabki workplace par koi bhi manager befikr logo ko jimmevariyo se door rakhna pasand karta hain. Yani ki agli baar jab aapka boss aapse kuch kah raha ho toh na sirf unhe sune balki khud ke jimmevar hone ka ahsaas karwaye. \n\n\n\nBaar-Baar baal theek karna ;- Baat-cheet ke dauran apne baalo aur kapdo ko baar-baar theek na kare. Isse yeh lagta hain ki aap sirf khud ka dhyaan rakhte hain aur dusro ki baato ya thoughts mein aapka koi interest nahi hain. \n\n\n\nBaar-baar Ghadi Dekhna ;- Kisi se baat karte samay baar-baar ghadi dekhne se bachna chahiye. Kyonki yeh batata hain ki aapke ander self-confidence ki kami hain aur aap usse nazarein chura rahe hain aur yeh bhi show karta hain ki aap saamne wale ki baato ko sunne ki bajaye baatcheet ko jald khatm karna chahte hain. \n\n\n\nBadha chada kar pesh karna :- Jab bhi workplace par kisi se baat kare, chahe vah aapka boss hi kyon na ho. Choti-moti success ke liye cheezo ya baato ko badha chadha kar pesh na kare. Yeh aapki image ko kharab karta hain aur saamne wala yahi samajhta hain ki bus aap baatein karna hi jante hain. Baat-cheet ke dauran apni baanho ko na phailaye aur haath dikha kar baat na kare.\n\nAankh milana :- Jaisa ki pahle bhi kaha gya hain ki baat-cheet ke dauran aankh mila kar baat kare.\n\nAankhe milaye, Ghoore nahi :- Aankhe mila kar baat karne ka matlab yeh nahi hain ki aap samne wale ki aankho mein aankhe daal kar ghoore. Aam taur par baat-cheet ke dauran ek baar mein 7-10 second tak aankh mila kar baat kare. Phir palak jhapakaye.\n\nAankhe gol-gol ghoomaana :- Bahut saare log baat-cheet ke dauran aankho ko gol-gol ghoomate hain. Aisa karne se bache, agar yeh aapki aadat hain toh is aadat ko badalne ki koshish kare.\n\nKhud ko dusro se alag karna ;- Aap bahut accha kaam karte hain, lekin agar aap logo ki baat-cheet mein shamil nahi hote hain toh yeh galat hain. Jab bhi office ke log aapas mein baat kar rahe hote hain toh khud ko unse door rakhne ki bajaye unke group mein shamil hona chahiye. Yeh batata hain ki aap apne kaam ke saath logo se behatar relation banane mein interest lete hain.\n\nHaath Milate waqt :- Kabhi bhi halke haath ya befikri se andaaz mein hand shake na kare. Aisa karne se lagta hain aapke ander self-confidence ki kami hain. Jab hi haath milaaye puri energy aur taazagi ke saath hand shake kare.\n\nCross Leg ya Cross Arm :- Kai baar dekhne mein aata hain ki baatcheet ke dauran log cross leg hokar baithna pasand karte hain ya baanho ko modkar baat karte hain. Body language ke experts ka yeh manana hain ki aisa nahi karna chahiye. Khas kar tab jab aap apne boss se baat kar rahe ho. Kyonki iska matlab yeh nikalta hain ki aap khool kar baat nahi karna chahte hain ya phir aap kuch chhupa rahe hote hain.\n\nJyada kareeb na jaye :- Baatcheet ke dauraan doori bana kar rakhe. Bahut jyada najdeek jakar baatcheet na kare.\n\nBaat-cheet ke dauraan haav-bhaav :- Aap jo bol rahe hain chehre par vahi expression dikhna chahiye. Masalan aap dukhi hain toh yeh chehre par dikhna chahiye. Preshan ho to dikhna chahiye, varna saamne wala aap par bharosha nahi karega.\n\nKhus rahe, Chehre par tazagi bana kar rakhe :- Kaam karte hain to kaam se khush rahna bhi jaroori hain. Har waqt chehra bana kar ya dukhi dikhna acchi baat nahi hain, Kyonki kuch log aapko dukhi dekhkar khus hote hain, Kai log aapse isliye bhi baat nahi karna pasand karte hain kyonki aap hamesha dukhi rahte hain.\n\n\n\n\n\n\n\nPosted by\n\n\nHinglishpedia\n\n\n\n\n\n\n\n\n\n\n\n\nShare to:\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nNextNewer Post\nPreviousOlder Post\n\n\n\n\n\n\n\nPost a Comment\n\n\n\naprieztmkrdezign\n218168578325095\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nSubscribe to:\nPost Comments (Atom)\n\n\n\n\n\n\n\n\nLoading...\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nPopulars\nComments\nArchive\n\n\n\n\nFeature Post\n\n\n\n\n\n\n\n\n\n\n\n\n\n\n\n\n\n\n\n\nPopular\n\n\n\n\n\n\n\n\n\nRukhe baalo ko Silky banane ke gharelu upay aur nuskhe (Tips for Dry Hair to make Silky)\nKya aap Rukhe baalo (Dry Hair) se preshan hain? Rukhe baalo ko Silky banane ki tips ya Gharelu nuskhe ke baare mein janana chahte hain? ky...\n\n\n\n\n\n\n\n\n\n\nGale ka Cancer kya hain aur uske lakshan aur ilaj kya hain. (Throat Cancer in Hindi)\nAawaz ki jawabdari Gale mein mauzood swar peti yani ki Larynx ki rahti hain. Kai baar Cigarette aur Tobacco sewan ke karan Larynx prabhavi...\n\n\n\n\n\n\n\n\n\n\nSahi time par Periods aane ke liye khayiye yeh cheeze.\nKai saari mahilaon mein periods sahi samay par na hona bilkul aam si baat ho chuki hain. Badalti lifestyle, Pollution, Smoking, Drinking...\n\n\n\n\n\n\n\n\n\n\nAankho se chashma utarne aur aankho ki roshini badhane ke tips (Tips for Remove Spectacles)\nKam umar mein chashma lag jana aaj-kal ek aam baat hain. Is problem se joojh rahe log ise majboori mankar hamesha ke liye ise apna lete h...\n\n\n\n\n\n\n\n\n\n\nPeshab mein jalan ko door karne ke gharelu nuskhe (Home remedies for Urine burn)\nPeshab mein jalan hona ek aam samsya hain, Lekin bahu se log ise nazarandaaz kar dete hain. Kabhi-kabhi yeh kuch samay ke liye hoti hain a...\n\n\n\n\n\n\n\n\n\n\nBina Dawaai ke Bukhaar kam karne ka tarika.\nBina dawaai khaye kaise bukhaar ko kam kiya jata hain? Dawaai khaye bagair bukhaar (Fever) ko door ya kam kaise kare? Jab kisi bacche ko b...\n\n\n\n\n\n\n\n\n\n\nMasudo ki sujan ko door karne ke asaan gharelu upay (Home remidies for Gums swelling)\nMasudo mein sujan hain to ise door karne ke gharelu nuskhe aur upay kya aap jante hain? Masoodho (Masoodo/Gums/Masudho) ki sujan ko door ...\n\n\n\n\n\n\n\n\n\n\nKya Sugar free drink health ke liye acche hote hain ? \nAajkal market mein diabetes ke mareezo ko dhyaan mein rakhte huye khane-peene ke kai sugar free product aate hain jinme sugar free soft dr...\n\n\n\n\n\n\n\n\n\n\nLow blood pressure ko door karne ke gharelu nuskhe (Home Remedies of lower blood pressure)\nYadi aapko aksar kamjori aur thakaan mahsoos hoti hain to ho sakta hain, aap low blood pressure ka shikar ho. Bahut adhik kamjori ya posha...\n\n\n\n\n\n\n\n\n\n\nIn cheezo ko ek saath mila kar khayiye aur payiye good health.\nInhe ek saath mila kar khane se health par direct effect padta hain. Aisi kai cheeze hain jinhe ek saath khane se aapko kafi fayda ho sakt...\n\n\n\n\n\n\n\n\n\n\n\n\n\n\n\n\n\n\nLabels\n\n\n\nAadhaar Card\n\n\nAcer\n\n\nAgriculture in Hindi\n\n\nAirtel\n\n\nAndroid\n\n\nApple\n\n\nApps\n\n\nAsus\n\n\nBlackberry\n\n\nBSNL\n\n\nCellkon\n\n\nEssay in Hindi\n\n\nFinance\n\n\nGeneral Knowledge\n\n\nHealth-Tips\n\n\nHindi Stories\n\n\nHTC\n\n\nHuawei\n\n\niBall\n\n\nIntex\n\n\nKarbonn\n\n\nLaptab\n\n\nLava\n\n\nLenovo\n\n\nLG\n\n\nMicromax\n\n\nMicrosoft\n\n\nMiscellaneous\n\n\nMitashi\n\n\nMotivation speech\n\n\nMotorola\n\n\nPanasonic\n\n\nRelationship\n\n\nReligion\n\n\nRochak\n\n\nSamsung\n\n\nSmartphone\n\n\nSony\n\n\nSpice\n\n\nTablet\n\n\nTech-News\n\n\nTech-Tips\n\n\nVideocon\n\n\nXiaomi\n\n\nXolo\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n \n\n\n\n\n\n\n\n\n\n\n\n\n\n\n\n\n\n\n\n\nHinglishpedia © 2015-. All Rights Reserved.\n\n\n\n\n\n\n\n\nTop\n\n\n\n\n\n\n\n\n\n\n')