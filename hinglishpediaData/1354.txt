(u'www.hinglishpedia.com', u'/2015/05/sukanya-samriddhi-yojana-kya-hain-aur.html', u'\n\n\n\n\n\n\n\n\n\n\n\n\n\n\n\n\n\n\n\n\nSukanya Samriddhi Yojana kya hain aur iske fayde. What is Sukanya Smriddhi Yozna. | Hinglishpedia\n\nHinglishpedia\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nMenu\n\nAbout\nContact\nMore\n\nFinance\nMiscellaneous\nHealth Tips\nGeneral\n\n\nTech-News\n\n\ntwitter\nfacebook\ngoogle\nrss\nlinkedin\ndribbble\npinterest\n\n\n\n\n\n\n\n\n\n\n\n\n\n\n\n\n\n\n\nMenu\n\nHome\nAbout\nHealth Tips\nGeneral Knowledge\nAndroid\n\nApps\nSmartphone\n\nMicromax\nIntex\nLava\nPanasonic\n\n\nMicrosoft\nSpice\n\n\nFinance\n\n\n\n\nSearch\n\n\n\n\n\n\n\n\n\n\n\n\n\n\n\n\n\nHome\n\n\nFinance\n\n\n\n\n\n\n\n\n\n\n\n\nSukanya Samriddhi Yojana kya hain aur iske fayde. What is Sukanya Smriddhi Yozna.\n\n\n\n\n0\n\n\n\n\nFinance\n\n\n\n\n\nA+\nA-\n\n\nPrint\nEmail\n\n\n\n\n\n\n\n\n\n\n\n\n\n\n\n\n\n\n\n\n\n\n\nBachchon ke future ki jaroorato ko pura karne ke liye tamam tarah ki yojnaye hain. Ab ismein ek \'Sukanya Samriddhi yojana\' shamil ho gyi hain. Yeh yojana 10 saal tak ki betiyon ke liye hain. Jis par F/Y 2015-16 ke liye Government  9.20% ka Interest de rahi hain. Ise Income Tax ki dhara 80C ke ander rakha gya hain. Is scheme mein Account mein jama ki gayi rakam, Milne wale byaaz aur maturity par milne wali rashi Tax Free hoti hain. Income Tax bachane ke liye is khate mein adhiktam 1.50 Lakh rupaye nivesh kar sakte hain. Ham aaj aapko bata rahe hain is yozna ke fayde. \n\n\n\n\n\n\nSukanya Samridhi yojna mein  kaise khulwaye Account \n\n\n\nYeh khata 10 saal tak ki bachchiyon ke naam se khulwaya jata hain. Aap yeh khata tabhi khulwa sakte hain jab aap Bacchi ke natural ya Legally guardian ho. Aap ek beti ke naam se ek hi khata khulwa sakte hain. Kul mila kar aap 2 betiyo ke naam se yeh khata khulwa sakte hain. Lekin agar dusri bachchi ke janm ke samay aapko Judwa beti hoti hain to aap teesra khata bhi khulwa sakte hain. Yahi niyam teen bacchiyo ke ek saath paida hone par bhi lagoo hota hain.\n\n\n \n\n \n\nMinimum aur Maximum jama ki rashi\n\n\n\n\n\nSukanya Samridhhi Yojana mein aap shuru mein 1,000 rupaye aur uske baad 100 rupaye ke gunko mein paise jama karwa sakte hain.  Ek Financial Year mein Is khate mein jama ki gyi rakam 1.5 Lakh se adhik nahi honi chahiye. Khata kholne ki taarikh se 14 saal baad tak aap ismein paise jama karwa sakte hain. Ek financial year mein aap nyuntam (Minimum) 1,000 rupaye jama karwa sakte hain, Agar aap nyuntam rakam jama nahi karwate hain to aapko 50 rupaye ki penalty deni hogi. \n\n\n\n\n\nKhate mein kaun-kaun jama karva sakta hain paise \n\n\n\n\n\nIs khate mein bachchi ke abhibhavak , Koi bhi vyakti paise jama karwa sakta hain. Is khate par milne wala byaaz salana judta jata hain. Matlab pahle saal mila byaaz muldhan mein jud jayega aur agle saal byaaz is sammlit rashi par milega. Jab tak bachchi 10 saal tak ki nahi ho jati hain tab tak uske parents is Account ko operate karenge. Uske baad wah khud bhi is account ko operate kar sakti hain. Khata khulne par ek passbook diya jayega jo Bank ya post office mein paise jama karwate samay ya byaaz chadwate samay pesh karna hoga. Maturity ke samay, Khata band karwate samay bhi passbook ki jaroorat padegi.\n\n\n\n \n\n \n\nKitna mil raha hain byaaz (Interest Rate of Sukanya Samriddhi yojana)\n\n\n\nSukanya Samridhdhi yojana par milne wale byaaz ko sarkaar har saal tay karegi. Saal 2015-16 ke liye is par milne wala byaaz 9.20% hain. \n\n \n\nAccount kab hoga mature\n\n\n\nBachchi ke 18 saal hone se pahle aap khate se paise nahi nikaal sakte hain. Uske 21 saal hone par Sukanya Samriddhi account mature ho jayega. Beti ke 18 saal pure hone par aapko kuch paise nikalne ki suvidha milegi. Maltab Beti ke 18 saal pure hone par aap 50% tak rashi ki nikaal sakte hain. \n\n\n\nAgar durbhagya vash , Bachchi ki maut ho jati hain to khata turant band ho jayega aur khate mein padi saari rashi guardian ko de di jayegi. Is account ka transfer Bharat mein kanhi bhi karvaya ja sakta hain. \n\n\n\n\n\nAccount khulwane ka process\n\n\n\nPost office ya kisi Bank ki kisi Branch mein aap Sukanya Samridhdhi Account khulwa sakte hain. Iske liye bachchi ka Birth Certificate aur anya document jaise aapki identity aur residence proof dena hoga. Paise aap Cash, Cheque, Demand Draft ke jariye jama karwa sakte hain. \n\n\n\nIncomen Tax mein milne wala labh\n\n\n\nSukanya Samridhdhi Account  Dhara 80 C ke dayre mein rakha gya hain. Is liye is khate mein ek financial year mein 1.50 Lac rupaye tak jama karwa kar Aaykar ka labh uthaya ja sakta hain.\n\n\nSukanya Samriddhi yojana, PPF aur Child mutual Fund ki tulna\n\nSukanya Smaridhhi yojana, PPF aur Child Mutual fund ki tulna, Returns, Liquidity aur taxation ke aadhaar par jante hain ki kaun si yojana aapke liye faydemand rahegi.\n\n\n\nTulana ka aadhaar\nSukanya Samriddhi Yojana\nP.P.F.\nChild Mutual Fund\n\n\nKiske naam se khul sakta hain khata\nKewal Beti ke naam se\nKisi ke bhi naam\nKisi ke bhi naam\n\n\nUmar ka maapdand\n10 saal tak\nKisi bhi umar mein\n18 saal tak\n\n\nKaha khulwa sakte hain khata\nPost Office/ Govt. Bank\nPost Office/ Govt. Bank aur kuch Private banks \nSambandhit Mutual Fund Company\n\n\nSaal mein kitni baar jama karwa sakte hain paise\nAsimit baar \nsaal mein 12 Baar\nAsimit Baar\n\n\nKitna milta hain Return\nFinancial Year 2015-16 ke liye 9.2 %\nFinancial Year 2015-16 ke liye 8.7%\nBazaar se sambandh\n\n\nMinimum aur Maximum Invest ki seema\nPratek Beti ke liye   Minimum 1000 Rupaye    aur Maxium 1.5 Lakh Rupaye.\n\nMinimum 500 Rupaye,\n\nMaximum 1.5 Lakh Rupaye\n\n\nMinimum- 500 Rupaye\n\nMaximum- Koi Limit nahi\n\n\n\nKya avarti jama ya systematic Investment Plan ka vikalp hain \nHaa\n\nNahi\n\nHaa\n\n\nKisi khas saal par paise na jama karne par lagne wali penalty \n50 Rupaye\n50 Rupaye\nKoi Penalty nahi \n\n\nPaise jama karne par milne wala kar labh\nDhara 80 C ke tahat 1.5 Lakh rupaye tak\nDhara 80C ke tahat 1.5 Lakh Rupaye tak \nNahi\n\n\nArjit byaaz par lagne wala tax \nTax Free\nTax Free\nTax Free (1 saal baad)\n\n\nAanshik Nikasi ki suvida aur kab nikaal sakte hain paise\nHaan, Beti ke 18 saal ke hone par 50%\n6th year ke baad \nKabhi bhi ( 3 saal tak Nikasi par Exit Load lagega)\n\n\nMaturity ki avadhi\nKhata khulane ki date se 21 saal ki umar ya Shaadi ke samay \nKhata khulwane ke 15 saal baad\nKabhi bhi kar sakte hain Nikasi ( 3 saal tak lagega Exit load)\n\n\nKya Maturity ke baad badhaai ja sakti hain nivesh ki avadhi\nAgar Maturity par khata band nahi karwaya gya to oos par byaaz milna jaari rahega\n5 saal ke liye, Asimit Baar\nNikasi na karne ke samay tak\n\n\nLiquidity \nBahut Kam\nMadhyam Darje ka\nAdhik\n\n\n\n \n\n\n\n\n\n\nPosted by\n\n\nHinglishpedia\n\n\n\n\n\n\n\n\n\n\n\n\nShare to:\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nNextNewer Post\nPreviousOlder Post\n\n\n\n\n\n\n\nPost a Comment\n\n\n\naprieztmkrdezign\n218168578325095\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nSubscribe to:\nPost Comments (Atom)\n\n\n\n\n\n\n\n\nLoading...\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nPopulars\nComments\nArchive\n\n\n\n\nFeature Post\n\n\n\n\n\n\n\n\n\n\n\n\n\n\n\n\n\n\n\n\nPopular\n\n\n\n\n\n\n\n\n\nRukhe baalo ko Silky banane ke gharelu upay aur nuskhe (Tips for Dry Hair to make Silky)\nKya aap Rukhe baalo (Dry Hair) se preshan hain? Rukhe baalo ko Silky banane ki tips ya Gharelu nuskhe ke baare mein janana chahte hain? ky...\n\n\n\n\n\n\n\n\n\n\nGale ka Cancer kya hain aur uske lakshan aur ilaj kya hain. (Throat Cancer in Hindi)\nAawaz ki jawabdari Gale mein mauzood swar peti yani ki Larynx ki rahti hain. Kai baar Cigarette aur Tobacco sewan ke karan Larynx prabhavi...\n\n\n\n\n\n\n\n\n\n\nSahi time par Periods aane ke liye khayiye yeh cheeze.\nKai saari mahilaon mein periods sahi samay par na hona bilkul aam si baat ho chuki hain. Badalti lifestyle, Pollution, Smoking, Drinking...\n\n\n\n\n\n\n\n\n\n\nAankho se chashma utarne aur aankho ki roshini badhane ke tips (Tips for Remove Spectacles)\nKam umar mein chashma lag jana aaj-kal ek aam baat hain. Is problem se joojh rahe log ise majboori mankar hamesha ke liye ise apna lete h...\n\n\n\n\n\n\n\n\n\n\nPeshab mein jalan ko door karne ke gharelu nuskhe (Home remedies for Urine burn)\nPeshab mein jalan hona ek aam samsya hain, Lekin bahu se log ise nazarandaaz kar dete hain. Kabhi-kabhi yeh kuch samay ke liye hoti hain a...\n\n\n\n\n\n\n\n\n\n\nBina Dawaai ke Bukhaar kam karne ka tarika.\nBina dawaai khaye kaise bukhaar ko kam kiya jata hain? Dawaai khaye bagair bukhaar (Fever) ko door ya kam kaise kare? Jab kisi bacche ko b...\n\n\n\n\n\n\n\n\n\n\nMasudo ki sujan ko door karne ke asaan gharelu upay (Home remidies for Gums swelling)\nMasudo mein sujan hain to ise door karne ke gharelu nuskhe aur upay kya aap jante hain? Masoodho (Masoodo/Gums/Masudho) ki sujan ko door ...\n\n\n\n\n\n\n\n\n\n\nKya Sugar free drink health ke liye acche hote hain ? \nAajkal market mein diabetes ke mareezo ko dhyaan mein rakhte huye khane-peene ke kai sugar free product aate hain jinme sugar free soft dr...\n\n\n\n\n\n\n\n\n\n\nLow blood pressure ko door karne ke gharelu nuskhe (Home Remedies of lower blood pressure)\nYadi aapko aksar kamjori aur thakaan mahsoos hoti hain to ho sakta hain, aap low blood pressure ka shikar ho. Bahut adhik kamjori ya posha...\n\n\n\n\n\n\n\n\n\n\nIn cheezo ko ek saath mila kar khayiye aur payiye good health.\nInhe ek saath mila kar khane se health par direct effect padta hain. Aisi kai cheeze hain jinhe ek saath khane se aapko kafi fayda ho sakt...\n\n\n\n\n\n\n\n\n\n\n\n\n\n\n\n\n\n\nLabels\n\n\n\nAadhaar Card\n\n\nAcer\n\n\nAgriculture in Hindi\n\n\nAirtel\n\n\nAndroid\n\n\nApple\n\n\nApps\n\n\nAsus\n\n\nBlackberry\n\n\nBSNL\n\n\nCellkon\n\n\nEssay in Hindi\n\n\nFinance\n\n\nGeneral Knowledge\n\n\nHealth-Tips\n\n\nHindi Stories\n\n\nHTC\n\n\nHuawei\n\n\niBall\n\n\nIntex\n\n\nKarbonn\n\n\nLaptab\n\n\nLava\n\n\nLenovo\n\n\nLG\n\n\nMicromax\n\n\nMicrosoft\n\n\nMiscellaneous\n\n\nMitashi\n\n\nMotivation speech\n\n\nMotorola\n\n\nPanasonic\n\n\nRelationship\n\n\nReligion\n\n\nRochak\n\n\nSamsung\n\n\nSmartphone\n\n\nSony\n\n\nSpice\n\n\nTablet\n\n\nTech-News\n\n\nTech-Tips\n\n\nVideocon\n\n\nXiaomi\n\n\nXolo\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n \n\n\n\n\n\n\n\n\n\n\n\n\n\n\n\n\n\n\n\n\nHinglishpedia © 2015-. All Rights Reserved.\n\n\n\n\n\n\n\n\nTop\n\n\n\n\n\n\n\n\n\n\n')