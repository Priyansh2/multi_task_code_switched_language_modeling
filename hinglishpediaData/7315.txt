(u'www.hinglishpedia.com', u'/2015/08/unchahe-baalo-se-chhutkara-paane-ke.html', u'\n\n\n\n\n\n\n\n\n\n\n\n\n\n\n\n\n\n\n\n\nUnchahe Baalo se chhutkara paane ke liye gharelu nuskhe aur tips | Hinglishpedia\n\nHinglishpedia\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nMenu\n\nAbout\nContact\nMore\n\nFinance\nMiscellaneous\nHealth Tips\nGeneral\n\n\nTech-News\n\n\ntwitter\nfacebook\ngoogle\nrss\nlinkedin\ndribbble\npinterest\n\n\n\n\n\n\n\n\n\n\n\n\n\n\n\n\n\n\n\nMenu\n\nHome\nAbout\nHealth Tips\nGeneral Knowledge\nAndroid\n\nApps\nSmartphone\n\nMicromax\nIntex\nLava\nPanasonic\n\n\nMicrosoft\nSpice\n\n\nFinance\n\n\n\n\nSearch\n\n\n\n\n\n\n\n\n\n\n\n\n\n\n\n\n\nHome\n\n\nHealth-Tips\n\n\n\n\n\n\n\n\n\n\n\n\nUnchahe Baalo se chhutkara paane ke liye gharelu nuskhe aur tips\n\n\n\n\n0\n\n\n\n\nHealth-Tips\n\n\n\n\n\nA+\nA-\n\n\nPrint\nEmail\n\n\n\n\n\n\n\n\n\n\n\n\n\n\n\n\n\n\n\n\n\n\n\nUnchahe baalo se chhutkara paane ke liye aap kya-kya tips aur treatments use karti hain, Lekin kya aapko pata hain aap in unchahe baalo se chhutkara paane ke liye (Unwanted Hair Removal) kuch aise gharelu nuskhe apna sakti hain, jo behad hi asaan hain aur yeh nuskhe apna kar apni khubsurati ko badha sakti hain. \n\n\n\nHaatho ke baal ho ya armpit ke, in un-chahe baalo se kai baar logo ke samne sharmindagi uthaani padti hain, saath hi yeh hygienic bhi nahi hote hain. Yeh paseene ki badboo ka karan bhi bante hain. Vaise girls haatho, chehre aur pairo ki waxing karke jyada confidence feel karti hain. Vaise to in baalo ko hatane ke liye laser, Electrolysis aur Waxing jaise kai saare tarike hain, jo mehnge hone ke karan kai baar allergy ki wajah bhi ban jate hain. Lekin in baalo ko hatane ke liye kai saare tarike ghar mein hi mauzood hain, jo puri tarah se hygienic hone ke saath saath saste bhi hain. \n\n\n\nUnchahe baalo ko hatane ke liye gharelu nuskhe\n\n\n\nKaccha Papita :- Papita mein paya jane wala Papain bahut hi effective enzyme hota hain. Iska istemal unchahe baalo ke growth ko rokta hain, aur saath hi tavcha ki androoni roop se poshan bhi pradan karta hain. Sensitive Skin ke liye Papita (Papaya) bahut hi accha hota hain. \n\n\n\nIstemal :- 2 Chammach Kacche Papite ke paste mein 1/2 chammach Haldi milaye aur ise chehre aur haatho par acchi tarah se massage kare. 15 Minutes ise aisa hi rahne de aur sukhne ke baad ise paani ke saath dho le. Hafte mein 2 baar aisa karne se unchahe baalo se chutkara mil jata hain. \n\n\n\n\n\nHaldi :- Kafi samay se haldi ka istemal tavcha ki chamak ko barkarar rakhne aur usay healthy banane ke liye kiya jata raha hain. Haldi ka Anti-inflammatory aur Anti-Bacterial gun unchahe baalo ko door karne mein bahut hi kargar hota hain. Iske liye Haldi ko paani ya doodh mein mila kar istemal karna hota hain. \n\n\n\nIstemal :- 1-2 Chammach Haldi ko doodh ya paani ke saath mix karke paste banaye aur ise pure chehre, haatho-pairo par ya jaha unchahe baal hain vaha par acchi tarah se lagaye. Baal agar jyada thick ho to Haldi ke is paste mein Besan ya Chawal ka aata mila kar massage kare. Sukhne par halka sa scrub karte huye ise paani se dho le. \n\n\n\nBesan :- Besan bhi baalo ko hatane mein bahut kargar hain. Saath hi tavcha ko komal bana kar uski rangat ko nikharta hain. Jyadatar gharelu nuskho mein Besan ka istemal kiya jata hain.\n\nIstemal :- Besan mein thodi si Haldi, 1 chammach Doodh aur ek chammach fresh cream mila kar paste taiyaar kare. Ise chehre aur baalo par aise lagaye, jisse baal acchi tarah se dhak jaye. Kam se kam half an hour tak aise hi laga rahne de. Sukhne ke baad baalo ke ugane ki direction ke opposite dheere-dheere scrub karte huye usay garam paani ki help se hataye.\n\nNimbu aur Chini ka mixute :- Nimbu bhi ek bahut accha Astringent hota hain. Yeh skin ko komal banane ke saath saath uski rangat mein bhi nikhaar lata hain aur thodi matra mein chini mila kar ise use karne par behtar result deta hain. Unchahe baalo ko hatane ke liye yeh bahut hi kargar nuskha hain.\n\nIstemal :- 2 chammach Chini (Sugar) mein 2 Chammach Nimbu ka ras aur thoda sa paani milaye. Ise acchi tarah se chehre, haatho aur pairo par lagaye. 15-20 minutes laga rahne de. Sukhne ke baad ise paani ke saath dho le. Hafte mein 2 se 3 baar iska istemal karke dekhe aur fark dekhe.\n\nWhite Pepper aur Kapoor ka paste pairo ke baal hatane ke liye :- White Pepper (Safed Mirch) aur Kapoor dono hi jalan paida karne wali cheeze hain, isliye inhe pairo ke baal hatane ke liye use kiya jata hain. Sensitive skin waalo ko ise use karne par khas dhyaan dena chahiye.\n\nIstemal :- 2 Chammach White Pepper, 2 Chammach Kapoor aur Badam Tel ki kuch boonde mila kar mixture taiyaar kare. Ise Pairo par acchi tarh se laga kar 15-20 minutes ke liye chhod de. Sukhne ke saath hi baal bhi asaani ke saath nikal jate hain.\n\nAnda, Chini aur Maida ;- Ande ka mask taiyaar kar usay chehre aur haath-pairo par lagaye. Sukhne ke baad ise  acche se utare. Mask ke saath hi unchahe baal  bhi remove ho jate hain.\n\nIstemal ;- Ek Ande mein Ek chammach Chini aur aadha chammach Maida mila kar paste taiyaar kare. Is paste ko chehre par is tarah se lagaye, jisse pure baal cover ho jaye. Sukhne ke baad ise acchi tarah se hataye. Unchahe baal bahut asaani ke saath door ho jate hain.\n\nTulsi ke patte aur pyaz ka paste :- Pyaaz sirf khane ka swaad hi nahi badhata hain, Balki yeh unchahe baalo ko bhi remove karta hain. Khastaur par jab ise Tulsi ke patto ke saath milaya jaye.\n\nIstemal :- 10-12 Tulsi ke paate aur 2 Pyaaz le. Pyaz ke beech se Transparent Membrane ko alag kar le aur isme Tulsi ke patto ko masalkar paste bana le. Ise 15-20 minutes tak unchahe baalo par lagaye. Sukhne ke baad ise thande paani ke saath dho le. Hafte mein 3-4 baar aisa karne se anchahe baalo se chhutkara milta hain.\n\nAaloo aur Moong daal :- Aaloo aur Moong daal dono hi natural Bleach ka kaam karte hain. Aaloo ka ras balo ke rang ko chehre ke according banata hain aur Moong ki daal baalo ko remove karne mein madad karti hain. Is natural wax ka istemal chehre se lekar haath-pair ke baalo ko hatane mein istemal kiya jata hain.\n\nIstemal :- 1 Bowl Potato, Ek Bowl Moong Daal, 1 Chammach Shahad, 4 Chammach Nimbu ka ras ek saath mila kar paste taiyaar kare. Moong daal ko raat bhar bhigo kar usay dardara pees le aur Aaloo ka ras bhi nikaal le. Patle kapde se in dono ke raso ko chhan kar, Usme Shahad aur Nimbu ka ras milaye. 15 se 20 minutes tak ise lagane ke baad ise thande paani se dho le.\n\n\n\n\n\n\n\nPosted by\n\n\nHinglishpedia\n\n\n\n\n\n\n\n\n\n\n\n\nShare to:\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nNextNewer Post\nPreviousOlder Post\n\n\n\n\n\n\n\nPost a Comment\n\n\n\naprieztmkrdezign\n218168578325095\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nSubscribe to:\nPost Comments (Atom)\n\n\n\n\n\n\n\n\nLoading...\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nPopulars\nComments\nArchive\n\n\n\n\nFeature Post\n\n\n\n\n\n\n\n\n\n\n\n\n\n\n\n\n\n\n\n\nPopular\n\n\n\n\n\n\n\n\n\nRukhe baalo ko Silky banane ke gharelu upay aur nuskhe (Tips for Dry Hair to make Silky)\nKya aap Rukhe baalo (Dry Hair) se preshan hain? Rukhe baalo ko Silky banane ki tips ya Gharelu nuskhe ke baare mein janana chahte hain? ky...\n\n\n\n\n\n\n\n\n\n\nGale ka Cancer kya hain aur uske lakshan aur ilaj kya hain. (Throat Cancer in Hindi)\nAawaz ki jawabdari Gale mein mauzood swar peti yani ki Larynx ki rahti hain. Kai baar Cigarette aur Tobacco sewan ke karan Larynx prabhavi...\n\n\n\n\n\n\n\n\n\n\nSahi time par Periods aane ke liye khayiye yeh cheeze.\nKai saari mahilaon mein periods sahi samay par na hona bilkul aam si baat ho chuki hain. Badalti lifestyle, Pollution, Smoking, Drinking...\n\n\n\n\n\n\n\n\n\n\nAankho se chashma utarne aur aankho ki roshini badhane ke tips (Tips for Remove Spectacles)\nKam umar mein chashma lag jana aaj-kal ek aam baat hain. Is problem se joojh rahe log ise majboori mankar hamesha ke liye ise apna lete h...\n\n\n\n\n\n\n\n\n\n\nPeshab mein jalan ko door karne ke gharelu nuskhe (Home remedies for Urine burn)\nPeshab mein jalan hona ek aam samsya hain, Lekin bahu se log ise nazarandaaz kar dete hain. Kabhi-kabhi yeh kuch samay ke liye hoti hain a...\n\n\n\n\n\n\n\n\n\n\nBina Dawaai ke Bukhaar kam karne ka tarika.\nBina dawaai khaye kaise bukhaar ko kam kiya jata hain? Dawaai khaye bagair bukhaar (Fever) ko door ya kam kaise kare? Jab kisi bacche ko b...\n\n\n\n\n\n\n\n\n\n\nMasudo ki sujan ko door karne ke asaan gharelu upay (Home remidies for Gums swelling)\nMasudo mein sujan hain to ise door karne ke gharelu nuskhe aur upay kya aap jante hain? Masoodho (Masoodo/Gums/Masudho) ki sujan ko door ...\n\n\n\n\n\n\n\n\n\n\nKya Sugar free drink health ke liye acche hote hain ? \nAajkal market mein diabetes ke mareezo ko dhyaan mein rakhte huye khane-peene ke kai sugar free product aate hain jinme sugar free soft dr...\n\n\n\n\n\n\n\n\n\n\nLow blood pressure ko door karne ke gharelu nuskhe (Home Remedies of lower blood pressure)\nYadi aapko aksar kamjori aur thakaan mahsoos hoti hain to ho sakta hain, aap low blood pressure ka shikar ho. Bahut adhik kamjori ya posha...\n\n\n\n\n\n\n\n\n\n\nIn cheezo ko ek saath mila kar khayiye aur payiye good health.\nInhe ek saath mila kar khane se health par direct effect padta hain. Aisi kai cheeze hain jinhe ek saath khane se aapko kafi fayda ho sakt...\n\n\n\n\n\n\n\n\n\n\n\n\n\n\n\n\n\n\nLabels\n\n\n\nAadhaar Card\n\n\nAcer\n\n\nAgriculture in Hindi\n\n\nAirtel\n\n\nAndroid\n\n\nApple\n\n\nApps\n\n\nAsus\n\n\nBlackberry\n\n\nBSNL\n\n\nCellkon\n\n\nEssay in Hindi\n\n\nFinance\n\n\nGeneral Knowledge\n\n\nHealth-Tips\n\n\nHindi Stories\n\n\nHTC\n\n\nHuawei\n\n\niBall\n\n\nIntex\n\n\nKarbonn\n\n\nLaptab\n\n\nLava\n\n\nLenovo\n\n\nLG\n\n\nMicromax\n\n\nMicrosoft\n\n\nMiscellaneous\n\n\nMitashi\n\n\nMotivation speech\n\n\nMotorola\n\n\nPanasonic\n\n\nRelationship\n\n\nReligion\n\n\nRochak\n\n\nSamsung\n\n\nSmartphone\n\n\nSony\n\n\nSpice\n\n\nTablet\n\n\nTech-News\n\n\nTech-Tips\n\n\nVideocon\n\n\nXiaomi\n\n\nXolo\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n \n\n\n\n\n\n\n\n\n\n\n\n\n\n\n\n\n\n\n\n\nHinglishpedia © 2015-. All Rights Reserved.\n\n\n\n\n\n\n\n\nTop\n\n\n\n\n\n\n\n\n\n\n')