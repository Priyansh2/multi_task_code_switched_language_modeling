(u'www.hinglishpedia.com', u'/2015/05/amrood-khane-ke-fayde-benefits-of-guava.html', u'\n\n\n\n\n\n\n\n\n\n\n\n\n\n\n\n\n\n\n\n\nAmrood khane ke fayde (Benefits of Guava) | Hinglishpedia\n\nHinglishpedia\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nMenu\n\nAbout\nContact\nMore\n\nFinance\nMiscellaneous\nHealth Tips\nGeneral\n\n\nTech-News\n\n\ntwitter\nfacebook\ngoogle\nrss\nlinkedin\ndribbble\npinterest\n\n\n\n\n\n\n\n\n\n\n\n\n\n\n\n\n\n\n\nMenu\n\nHome\nAbout\nHealth Tips\nGeneral Knowledge\nAndroid\n\nApps\nSmartphone\n\nMicromax\nIntex\nLava\nPanasonic\n\n\nMicrosoft\nSpice\n\n\nFinance\n\n\n\n\nSearch\n\n\n\n\n\n\n\n\n\n\n\n\n\n\n\n\n\nHome\n\n\nHealth-Tips\n\n\n\n\n\n\n\n\n\n\n\n\nAmrood khane ke fayde (Benefits of Guava)\n\n\n\n\n0\n\n\n\n\nHealth-Tips\n\n\n\n\n\nA+\nA-\n\n\nPrint\nEmail\n\n\n\n\n\n\n\n\n\n\n\n\n\n\n\n\n\n\n\n\n\n\n\nAmroodh ek aisa phal hain, Jo har season mein mil jata hain. Isse hone wale fayde ko dekhte huye ise garibo ka seb kaha jata hain. Yeh Vitamin C, Fiber aur anya kai jaroori  minerals se bharpoor phal hain.\n\n\n\n\nAmrood ke fayde \n\n\n\n1. Moonh mein chhale hone par :- Agar aapke moonh mein chhale ho gye hain aur aksar mouth ulcer ki problem bani rahti hain , to amrood ki komal-komal nayi pattio ka sewan karna kafi faydemand hota hain. Isse jaldi aaram milta hain. Saath hi iske patto mein kattha mila kar khane se munh ke chhale jaldi theek ho jate hain.\n\n2. Body ko fit rakhne ke liye :- Amrood mein mauzood Paushtik tatv body ko fit & fine rakhne mein madad karte hain. Basharte ise sahi samay par khana chahiye. Raat mein Amrood khane se khansi hone ki sambhavna jyada rahti hain.\n\n3. Jyada Kabz hone par :- Amrood body ke metabolism ko balance rakhta hain. Iske sewan se  kabz jaisi samsya  se chhutkara milta hain. Iske liye Subah-subah Amrood khana chahiye. Aur agar Gas ki problem hain to dopahar ko khana khane ke baad Amrood ka sewan karna chahiye. Pet ke chhalo se preshan vyakti ko bhool kar bhi Amrood ke beejo ko nahi chabana chahiye, Kyonki isse preshani badh sakti hain.\n\n4. Aankhon ko banaye healthy : - Aankhon ko healthy rakhne ke liye Vitamin A aur retinol ki bhoomika kafi aham hoti hain. Amrood mein yeh dono kafi matra mein paye jate hain. Jin logo ko Gajar pasand nahi hain, ve Amrood kha kar apni aankhon ki roshini aur chamak ko banaye rakh sakte hain. Saath hi, yeh aankhon mein hone wale kai problems jaise MotiyaBind, Aankhon ke sukhepan aur sujan se nijat dilata hain.\n\n5. Skin Glow karne ke liye :- Acchi skin ki chahat har kisi ko hoti hain. Iske liye accha khan-pan aur exercise bahut hi jaroori hain. Amrood mein mauzood Vitamin C, Anti-Oxidants aur Carotene skin ke liye bahut hi faydemand hote hain. Saath hi, Isme mauzood potassium ke karan iske niyamit sewan se skin glow karne lagti hain, aur keel-muhanse se chhutkara milta hain. Skin Glowing karne wale kai tarah ke cosmetics mein Amrood ke gude ka istemal kiya jata hain.\n\n\n6. Motapa kam karne ke liye :- Wajan kam karna chahte hain aur bhojan mein protein, vitamins aur fiber ki matra barabar rakhna chahte hain , to Amrood khana shuru kar de. Kyonki isme kafi matra mein Vitamins, Protein aur minerals mauzood hote hain. Saath hi, Cholesterol aur Carbohydrate ki matra kafi kam hoti hain. Iske sewan se khana asaani ke saath pach jata hain. Kachcha amrood khane se motapa kam hota hain. To agli dieting schedule mein amrood ko shamil karna na bhule.\n\n\n7. Nashe ko kam karta hain :- Agar kisi vyakti ko bhaang ka nasha jyada chad gya ho, to usay Amrood ke patto ka ras pilane se nasha kam ho jata hain. Ras ki jagah Amrood ke patto ko khilaya ja sakta hain. Basharte nashe ka shikar vah vyakti usay acchi tarah se chaba le.\n\n\n8. Mahilaon ki fertility badhane ke liye :- Amrood mein folate ki adhik matra payi jati hain. Isse mahilaon ki fertility badhti hain. Agar kisi mahila ko Maa banne mein preshani aa rahi ho, to usay roj Amrood khana chahiye.  \n\n\n9. Vitamin C :-  Amrood mein Orange se bhi 4 guna jyada vitamin C hota hain. Vitamin C mein mauzood Anti-Oxidants sharir ki immunity ko badhata hain aur Cancer se ladne mein madadgar hota hain.\n\n\n10. Potassium aur sodium :- Amrood mein mauzood Potassium sharir mein Sodium ke prabhav ko kam karta hain. Jisse Blood pressure control mein rahta hain. Saath hi cholesterol level bhi kam hota hain.\n\n\n11. Diabetes :- Diabetes ke mareez ke liye Amrood kafi labhdayak hain. Kyonki isme mauzood fiber sugar level ko kam karta hain. Yeh sugar ko digest karne aur Insulin badhane mein madad karta hain. Type-2 Diabetes marizo ko to din mein kam se kam 2 baar Amrood jaroor khana chahiye.\n\n\n12. Thyroid :- Amrood mein copper hota hain, jo Thyroid ko control karta hain. Thyroid Gland bahut hi mahatavpurn gland hain, jo kai prakar ke hormones aur organ system ko control karta hain. Is Gland mein gadbadi aane se pure sharir ki karyapranaali prabhavit hoti hain. Amrood mein Iodine bhi hota hain. Jo sharir mein hormones ko balance banaye rakhta hain.\n\n13. Blood circulation ke liye :- Amrood mein vitamin B acchi matra mein paya jata hain. Saath hi Niacin bhi, Jisse blood circulation sahi rahta hain. Blood circulation sahi hone par dimaag bhi active rahta hain. Iske alawa Amrood mein paya jane wala  pyridoxine naam ka tatv dimaag aur nasho ke liye faydemand hota hain. \n\n\n\n\n\n\n\n\n\n\n\n\nPosted by\n\n\nHinglishpedia\n\n\n\n\n\n\n\n\n\n\n\n\nShare to:\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nNextNewer Post\nPreviousOlder Post\n\n\n\n\n\n\n\nPost a Comment\n\n\n\naprieztmkrdezign\n218168578325095\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nSubscribe to:\nPost Comments (Atom)\n\n\n\n\n\n\n\n\nLoading...\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nPopulars\nComments\nArchive\n\n\n\n\nFeature Post\n\n\n\n\n\n\n\n\n\n\n\n\n\n\n\n\n\n\n\n\nPopular\n\n\n\n\n\n\n\n\n\nRukhe baalo ko Silky banane ke gharelu upay aur nuskhe (Tips for Dry Hair to make Silky)\nKya aap Rukhe baalo (Dry Hair) se preshan hain? Rukhe baalo ko Silky banane ki tips ya Gharelu nuskhe ke baare mein janana chahte hain? ky...\n\n\n\n\n\n\n\n\n\n\nGale ka Cancer kya hain aur uske lakshan aur ilaj kya hain. (Throat Cancer in Hindi)\nAawaz ki jawabdari Gale mein mauzood swar peti yani ki Larynx ki rahti hain. Kai baar Cigarette aur Tobacco sewan ke karan Larynx prabhavi...\n\n\n\n\n\n\n\n\n\n\nSahi time par Periods aane ke liye khayiye yeh cheeze.\nKai saari mahilaon mein periods sahi samay par na hona bilkul aam si baat ho chuki hain. Badalti lifestyle, Pollution, Smoking, Drinking...\n\n\n\n\n\n\n\n\n\n\nAankho se chashma utarne aur aankho ki roshini badhane ke tips (Tips for Remove Spectacles)\nKam umar mein chashma lag jana aaj-kal ek aam baat hain. Is problem se joojh rahe log ise majboori mankar hamesha ke liye ise apna lete h...\n\n\n\n\n\n\n\n\n\n\nPeshab mein jalan ko door karne ke gharelu nuskhe (Home remedies for Urine burn)\nPeshab mein jalan hona ek aam samsya hain, Lekin bahu se log ise nazarandaaz kar dete hain. Kabhi-kabhi yeh kuch samay ke liye hoti hain a...\n\n\n\n\n\n\n\n\n\n\nBina Dawaai ke Bukhaar kam karne ka tarika.\nBina dawaai khaye kaise bukhaar ko kam kiya jata hain? Dawaai khaye bagair bukhaar (Fever) ko door ya kam kaise kare? Jab kisi bacche ko b...\n\n\n\n\n\n\n\n\n\n\nMasudo ki sujan ko door karne ke asaan gharelu upay (Home remidies for Gums swelling)\nMasudo mein sujan hain to ise door karne ke gharelu nuskhe aur upay kya aap jante hain? Masoodho (Masoodo/Gums/Masudho) ki sujan ko door ...\n\n\n\n\n\n\n\n\n\n\nKya Sugar free drink health ke liye acche hote hain ? \nAajkal market mein diabetes ke mareezo ko dhyaan mein rakhte huye khane-peene ke kai sugar free product aate hain jinme sugar free soft dr...\n\n\n\n\n\n\n\n\n\n\nLow blood pressure ko door karne ke gharelu nuskhe (Home Remedies of lower blood pressure)\nYadi aapko aksar kamjori aur thakaan mahsoos hoti hain to ho sakta hain, aap low blood pressure ka shikar ho. Bahut adhik kamjori ya posha...\n\n\n\n\n\n\n\n\n\n\nIn cheezo ko ek saath mila kar khayiye aur payiye good health.\nInhe ek saath mila kar khane se health par direct effect padta hain. Aisi kai cheeze hain jinhe ek saath khane se aapko kafi fayda ho sakt...\n\n\n\n\n\n\n\n\n\n\n\n\n\n\n\n\n\n\nLabels\n\n\n\nAadhaar Card\n\n\nAcer\n\n\nAgriculture in Hindi\n\n\nAirtel\n\n\nAndroid\n\n\nApple\n\n\nApps\n\n\nAsus\n\n\nBlackberry\n\n\nBSNL\n\n\nCellkon\n\n\nEssay in Hindi\n\n\nFinance\n\n\nGeneral Knowledge\n\n\nHealth-Tips\n\n\nHindi Stories\n\n\nHTC\n\n\nHuawei\n\n\niBall\n\n\nIntex\n\n\nKarbonn\n\n\nLaptab\n\n\nLava\n\n\nLenovo\n\n\nLG\n\n\nMicromax\n\n\nMicrosoft\n\n\nMiscellaneous\n\n\nMitashi\n\n\nMotivation speech\n\n\nMotorola\n\n\nPanasonic\n\n\nRelationship\n\n\nReligion\n\n\nRochak\n\n\nSamsung\n\n\nSmartphone\n\n\nSony\n\n\nSpice\n\n\nTablet\n\n\nTech-News\n\n\nTech-Tips\n\n\nVideocon\n\n\nXiaomi\n\n\nXolo\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n \n\n\n\n\n\n\n\n\n\n\n\n\n\n\n\n\n\n\n\n\nHinglishpedia © 2015-. All Rights Reserved.\n\n\n\n\n\n\n\n\nTop\n\n\n\n\n\n\n\n\n\n\n')